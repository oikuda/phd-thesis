\thispagestyle{empty}

\section*{Zahvala}

Prije svega htio bih zahvaliti svom mentoru Miljenku Mikucu na podršci tijekom
cijelog doktorskog studija te motivaciji u istraživanju i praktičnom radu u
području sigurnosti. Hvala mu što je uvijek bio spreman saslušati moje probleme
te sa mnom dijeliti sreću nakon njihovog rješavanja.

Također bih htio puno zahvaliti kolegama sa Zavoda za telekomunikacije Marinu
Vukoviću, Krešimiru Pripužiću i Aleksandru Antoniću na pomoći u pisanju
znanstvenih članaka u kojima su primjenjena istraživanja iz mog doktorskog rada.
Značajnu ulogu u završnoj fazi doktorata imao je Denis Salopek, koji je u
svakodnevnom poslu bio pun podrške i razumijevanja. Hvala kolegi Marku Zecu na
iskustvu i znanju koje je podijelio sa mnom, ali prije svega hvala na
(najboljem) mrežnom emulatoru IMUNES. Snagu za dovršavanje doktorata dugujem i
Marini Ivić, Martini Marjanović i Marku Paveliću, koji su se svakodnevno družili
samnom. 

Ovaj doktorat ne bi bio moguć bez moje najbolje prijateljice i ljubavi Sanje,
koja je cijelim putem vjerovala u mene i davala mi snagu kad je najviše trebalo.
Hvala mom najboljem prijatelju Borisu, koji mi je uvijek bio spreman dati realnu
sliku mojih, često preoptimističnih, ideja. Hvala mojim roditeljima i sestri na
svim motivacijskim razgovorima te na bezuvjetnoj ljubavi i podršci kroz cijelo
moje školovanje.

Doktorat posvećujem svojoj noni Kati čijih bih se riječi sjetio svaki put kada
bih zapeo na svome putu.

% vim: spell spelllang=hr
